# Stand van de potjes

## Inleiding

Eén van de doelen van de PlusMin app is dat je in 1 oogopslag kunt zien hoe je er in de lopende periode (meestal per
maand) financieel voorstaat. En dat je met behulp van de app meer grip krijgt om voorziene en onvoorziene uitgaven te
plannen en te doen.

Om dit te bereiken hebben we een aantal potjes gemaakt, die de stand van de financiën op elk moment duidelijk maken.
Hieronder staat uitleg over wat je kunt zien in de app.

## Algemene uitleg

Zodra je over geld beschikt ga je in de app de potjes vullen. Je ziet bij elk potje een gekleurde vulling die laat zien
hoeveel je erin gedaan hebt. Het doel hiervan is dat je over geld beschikt op het moment waarop je het nodig hebt. Als
je geld uit een potje uitgeeft, daalt het niveau van de vulling van het potje.

Je verdeelt je inkomsten over de verschillende potjes. Als er precies zoveel geld in een potje zit als je wilt of moet
plannen (je budget), is het potje blauw gekleurd.

Als er in de loop van de periode meer geld in het potje zit dan je (op grond van je geplande budget) nodig hebt, is het
meerdere groen: dat drijft dan op het blauw (dat je nog wel volgens planning nodig hebt). Dat groene deel kun je
eventueel overhevelen naar een ander potje.

Als er minder geld in een potje zit dan je (op grond van het budget) nodig hebt, is het oranje. Bij oranje moet je actie
ondernemen om het potje aan te vullen, of moet je kijken of je de rest van de periode kunt bezuinigen op dit potje. De
hoeveelheid geld die je nog nodig hebt, wordt weergegeven door een (oranje) stippellijn.

Een van de soort potjes is voor de vaste lasten: huur, verzekeringen en dergelijke. Als een vaste last niet (volledig)
is betaald op de betaaldatum wordt het potje rood. Ook hierop moet je actie ondernemen …

Als je meer geld uitgegeven hebt dan er in het potje zat, krijg je een rood, leeg potje met een uitroepteken. Dan heb je
als het ware geld uit een ander potje gebruikt en is de stand in de andere potjes niet meer betrouwbaar. Dan moet je het
potje dat rood gekleurd is, aanvullen vanuit een ander potje.

In de gewenste situatie staat er naast de naam van het potje een duimpje omhoog: met dit potje is alles ok!

## Voorbeelden voor uitgave potjes voor nu

<div style="display: flex; justify-content: space-between;margin: 0px; padding: 0; background: white; align-items: center;">
  <img src="/img/potjes-demo-01.png" style="min-width: 100px; max-width: 100px; margin: 0px;">
  <div>
Als een periode start, zijn de potjes nog leeg. Er zit dan dus niet voldoende in voor de komende periode, en daarom zijn ze oranje. Bij de start van de periode, ga je je inkomsten verdelen over de potjes. 
  </div>
</div>

<div style="display: flex; justify-content: space-between;margin: 0px; padding: 0; background: white; align-items: center;">
  <div>
Als er voldoende geld is toegewezen, verandert het potje van kleur: blauw betekent dat voldoende geld in het potje zit om de uitgaven voor deze periode te dekken. 
Bovendien verschijnt er duimpje naast de naam: met dit potje zit t snor!
  </div>
  <img src="/img/potjes-demo-03.png" style="min-width: 100px; max-width: 100px; margin: 0px;">
</div>

<div style="display: flex; justify-content: space-between;margin: 0px; padding: 0; background: white; align-items: center;">
  <img src="/img/potjes-demo-02.png" style="min-width: 100px; max-width: 100px; margin: 0px;">
  <div>
Let op: als er onvoldoende geld wordt toegevoegd, blijft het potje oranje. Je kunt wel zien hoeveel geld erin zit; dat zou je moeten aanvullen tot aan de stippellijn. (In het voorbeeld dus €55,- toegewezen, €45,- nog nodig om samen de benodigde €100,- te vullen). 
  </div>
</div>

<div style="display: flex; justify-content: space-between;margin: 0px; padding: 0; background: white; align-items: center;">
  <div>
Een vaste last, zoals de huur, wordt in 1 keer afgeschreven. Typisch voor Leefgeld is dat het geld niet in 1x wordt uitgegeven. De app berekent op basis van het aantal resterende dagen in de maand hoeveel geld je daarvoor nog nodig hebt. Als je precies volgens planning uitgeeft, zakt het niveau van het potje, maar blijft het blauw. Je hebt nog steeds voldoende geld in het potje zitten om je de rest van de maand nog nodig hebt. En het duimpje blijft natuurlijk ook!
</div>
  <img src="/img/potjes-demo-04.png" style="min-width: 100px; max-width: 100px; margin: 0px;">
</div>
<div style="display: flex; justify-content: space-between;margin: 0px; padding: 0; background: white; align-items: center;">
  <img src="/img/potjes-demo-05.png" style="min-width: 100px; max-width: 100px; margin: 0px;">
  <div>
Als je uit het potje Leefgeld minder uitgeeft dan gepland, kan er zelfs meer in het potje zitten dan je nodig hebt. Dat meerdere wordt dan groen. In het voorbeeld hiernaast heb je volgens planning nog €60,- nodig, en er zit nog €80,- in: de extra €20,- zijn groen en kun je eventueel overhevelen naar een ander potje dat (oranje of rood) tekort komt.
</div>
</div>

<div style="display: flex; justify-content: space-between;margin: 0px; padding: 0; background: white; align-items: center;">
  <div>
Want dat kan natuurlijk ook, een potje met een tekort: wat tegenvallers of gewoon veel boodschappen gedaan. Het potje wordt weer oranje. De stippellijn geeft aan tot waar het potje eigenlijk gevuld zou moeten zijn. Er moet iets gebeuren om te voorkomen dat het potje leeg is terwijl de maand nog niet voorbij is. Je kunt in dat geval beslissen de rest van de maand zuiniger te zijn, of geld van een ander potje (met een groen overschot of waarop je makkelijker kunt bezuinigen) over te hevelen zodat het weer klopt.
</div>
  <img src="/img/potjes-demo-06.png" style="min-width: 100px; max-width: 100px; margin: 0px;">
</div>
<div style="display: flex; justify-content: space-between;margin: 0px; padding: 0; background: white; align-items: center;">
  <img src="/img/potjes-demo-07.png" style="min-width: 100px; max-width: 100px; margin: 0px;">
  <div>
Als de maand voorbij is, zit er geen blauw meer in het potje: je hebt je budget voor de aflopende periode opgemaakt. Het kan natuurlijk wel zijn dat er wel nog geld in het potje zit (groen): geweldig, je hebt minder uitgegeven dan je budget!
</div>
</div>
<div style="display: flex; justify-content: space-between;margin: 0px; padding: 0; background: white; align-items: center;">
  <div>
Als je meer geld uit een potje uitgeeft dan erin zit, gaat ‘t mis: uit een fysiek potje zou dat niet kunnen maar in de app wel. Dat kan betekenen dat er (misschien) minder op je rekening staat, dan je nog nodig hebt. Het kan dan gebeuren dat er nog voldoende geld in het ’huur’ potje zit (bij de vaste lasten) terwijl de huur niet afgeschreven wordt omdat er onvoldoende saldo op de rekening staat. Een leeg, rood potje met een uitroepteken betekent: meteen uitzoeken wat er aan de hand is en je uiterste best doen om het op te lossen.
</div>
  <img src="/img/potjes-demo-08.png" style="min-width: 100px; max-width: 100px; margin: 0px;">
</div>
<div style="display: flex; justify-content: space-between;margin: 0px; padding: 0; background: white; align-items: center;">
  <img src="/img/potjes-demo-09.png" style="min-width: 100px; max-width: 100px; margin: 0px;">
  <div>
Vaste Lasten worden in 1 keer worden afgeschreven. Als de betaaldatum van een vaste last voorbij is, en de vaste last niet (van je betaalrekening) afgeschreven is, wordt het potje rood. Zelfs als er voldoende geld in het potje zit (zoals in het voorbeeld hiernaast) moet je in actie komen. Niet betaalde vaste lasten zijn aanleiding voor problemen.
</div>
</div>
<div style="display: flex; justify-content: space-between;margin: 0px; padding: 0; background: white; align-items: center;">
  <div>
Een betaalde vaste last is grijs. Lekker saai, maar wel met een duimpje natuurlijk.
</div>
  <img src="/img/potjes-demo-11.png" style="min-width: 100px; max-width: 100px; margin: 0px;">
</div>
<div style="display: flex; justify-content: space-between;margin: 0px; padding: 0; background: white; align-items: center;">
  <img src="/img/potjes-demo-10.png" style="min-width: 100px; max-width: 100px; margin: 0px;">
  <div>
En ook bij vaste last kan er geld in het potje blijven nadat het is betaald. Bij een telefoon abonnement soms kunnen de kosten variëren, bijvoorbeeld als bellen naar het buitenland buiten de bundel valt. Je stopt dan elke maand iets meer in het potje om zeker te zijn dat het betaald kan worden. En als de rekening dan minder is dan het geplande budget, blijft er wat budget over.
</div>
</div>

## ToDo

Visualiseren van achterstand bij vaste lasten en aflossingen.

Visualiseren van spaarpotjes.

Visualiseren van inkomsten.