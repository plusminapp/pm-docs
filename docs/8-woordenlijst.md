# Woordenlijst

#### potjes
De toewijzing van geld op de rekeningen van de hulpvrager, die zijn verdeeld over de categorieën 'nu' en 'later'. De potjes zijn:
- Leefgeld (nu)
- Vaste lasten (nu)
- Aflossen (nu)
- Sparen (later)

#### potjes voor nu
Potjes die nodig zijn voor de huidige periode, de maand waarin je nu zit. Ze zijn bedoeld om de vaste lasten en dagelijkse uitgaven te dekken, en om schulden af te lossen. Elk potje heeft een eigen doel en is apart in te stellen.

1. **leefgeld**: Voor dagelijkse uitgaven zoals boodschappen of verzorging. Je kunt werken met een maandbudget of een weekbudget (dat automatisch omgerekend wordt naar de maand). Er kunnen meerdere leefgeldpotjes zijn.
2. **vaste lasten**: Voor maandelijkse uitgaven zoals huur, gas, water, of verzekeringen. Je stelt in wanneer en hoe vaak de betaling plaatsvindt. Als de vaste last niet elke maand wordt afgeschreven, geef je aan in welke maanden wel. Per vaste last is er een apart potje.
3. **aflossen**: Voor het afbetalen van schulden. Net als bij vaste lasten stel je in wanneer en hoeveel er betaald moet worden. De app houdt ook bij hoeveel schuld er nog openstaat. Elk potje staat voor één schuld.

#### potjes voor later
Potjes die zijn bedoeld voor uitgaven die je in de toekomst verwacht, en dus niet voor de huidige periode. Als zich een tegenvaller voordoet, of als je deze periode op de vakantie gaat waarvoor je hebt gespaard, kun je deze potjes natuurlijk wel in ook de huidige periode gebruiken om de uitgaven te dekken.

1. **sparen**: Voor uitgaven die je pas later verwacht, zoals een vakantie of nieuwe wasmachine. Je kunt een spaardoel instellen met een deadline of gewoon geld reserveren om de hoeveelheid geld die je uitgeeft (bijvoorbeeld aan kleding) te kunnen beperken en grotere uitgaven (bijvoorbeeld een nieuwe winterjas) toch te kunnen betalen.

#### buffer
De buffer is het geld dat wel op de 'betaalrekening' staat, maar dat niet is toegewezen aan een potje. Dit is het geld dat je kunt gebruiken om onverwachte uitgaven te dekken of om een buffer op te bouwen voor toekomstige periodes.

#### saldo betaalrekening
Het saldo op de betaalrekening is het bedrag dat beschikbaar is voor uitgaven in de huidige periode; een deel van dit bedrag is toegewezen aan de potjes voor nu, en een deel is de buffer. Het saldo op de betaalrekening is dus het totaal van de buffer en de potjes voor nu.

#### saldo spaarrekening
Het saldo op de spaarrekening is het bedrag dat beschikbaar is in de potjes voor later.

## Verwerking van storten in spaarpotten
Als je geld in een spaarpot stort wordt dat afgetrokken van de buffer: het staat dan niet meer op de betaalrekening.

Als je elke maand geld stort in een spaarpot is dat geld niet beschikbaar voor die periode. Het is dan dus terecht dat de buffer lager daardoor lager wordt.

Als je in de afgelopen periodes geld dat je hebt overgehouden niet naar de spaarpotjes hebt overgeheveld, wordt het saldo op de betaalrekening steeds hoger. Als je dan ineens 'veel' geld naar de spaarpotjes overboekt, dan wordt de buffer ineens veel lager. Daardoor lijkt het alsof je in deze periode teveel hebt uitgegeven.

## Dilemma
Hoe geef je aan dat je buffer is gekrompen omdat je **extra** geld naar de spaarpotjes hebt overgeheveld?

"je buffer is met x gekrompen waarvan y **extra** naar de spaarpotjes is gegaan"