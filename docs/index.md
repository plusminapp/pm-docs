# `PlusMin`

**Versie**: 23 oktober 2024  
**Auteur**: Ruud van Vliet

## Overzicht

`PlusMin` is een open-source project gericht op de ondersteuning van administratiemaatjes (zie bijvoorbeeld https://lsta.nl/, https://www.humanitas.nl/thuisadministratie/ of https://schuldhulpmaatje.nl/) bij het begeleiden van hulpvragers. 

`PlusMin` is: Inkomsten en uitgaven, Overschot/buffer en tekort, Wiskunde voor iedereen, Niet digi en niet theoretisch.

Dit gereedschap helpt administratiemaatjes en hulpvragers bij het budgetteren, monitoren van inkomsten en uitgaven, en het voorkomen van onverwachte financiële problemen. Het doel is een laagdrempelige digitale oplossing te bieden, in combintaie met een o.a. een 'papieren' versie, die eenvoudig te gebruiken is voor hulpvragers met beperkte digitale vaardigheden en minimale apparatuur, zoals een alleen mobiele telefoon.

Het administratiemaatjes krijgt toegang, ook van huis uit, tot de gegevens die de hulpvrager wil delen, zonder dat er toegang tot een bankrekening wordt gegeven, en zonder dat die gegevens mee naar huis worden genomen.

De app wordt onderdeel van een pakket met onder andere een papieren versie, checklists, opleidingen, etc.

## Doelgroep

In eerste instantie ontwikkel ik de app voor mezelf, maar in de toekomst is het bedoeld voor administratiemaatjes en hulpvragers in het algemeen. 

## Probleemstelling

Een deel van de mensen met geldzorgen heeft weinig digitale vaardigheden en communiceert veel via een mobiuele telefoon (weinig overzicht, veel door elkaar). In de praktijk blijkt dat bestaande hulpmiddelen voor schuldhulpverlening niet voldoen aan de behoeften van administratiemaatjes en hulpvragers. Er is behoefte aan een eenvoudige, toegankelijke oplossing die:
- Eenvoudig inkomsten en uitgaven kan registreren
- Budgettering ondersteunt en de voortgang (uitputting) van budgetten bewaakt
- Heldere signalen geeft bij afwijkingen van de uitputting ten opzichte van het budget
- Naadloos aansluit op het pakket van checklists, opleidingen, etc. 

Hulpvragers zijn vaak minder digitaal vaardig en hebben niet altijd toegang tot moderne digitale hulpmiddelen. `PlusMin` moet daarom makkelijk bruikbaar zijn op mobiele telefoons, het meest gebruikte apparaat door hulpvragers.

## Functies

Het gereedschap biedt ondersteuning voor de volgende functionaliteiten:

1. **Budgetcategorieën opstellen**  
   hulpvragers en administratiemaatjes kunnen samen duidelijke categorieën bepalen waarin inkomsten en uitgaven worden onderverdeeld.

2. **Budgettering per periode**  
   Per categorie kan een budget worden vastgesteld voor een bepaalde periode (week, maand, kwartaal of jaar), met een verwachte uitputtingssnelheid.

3. **Inkomsten en uitgaven registreren**  
   hulpvragers kunnen eenvoudig transacties registreren en categoriseren. Er is een toekomstig plan om een koppeling met bankgegevens te integreren.

4. **Visuele feedback**  
   Eenvoudige visuele signalen (zoals een stoplichtsysteem) geven aan of de registratie up-to-date is, of transacties correct zijn, en of het budget volgens verwachting wordt uitgeput.

5. **Afwijkingen signaleren**  
   Als het werkelijke uitgavenpatroon te ver afwijkt van het verwachte patroon, kan het systeem waarschuwen en eventueel een melding sturen naar het administratiemaatje, mits de hulpvrager daar toestemming voor geeft.

## Installatie

Instructies voor installatie en gebruik volgen nog. De eerste versie zal gericht zijn op webapp, mobiel voor de functies voor de hulpvrager en op een 'groot' scherm voor het administratiemaatje.

## Bijdragen

Dit project staat open voor bijdragen. Suggesties, bug reports, en pull requests zijn van harte welkom.

## Licentie

Dit project is gelicenseerd onder de MIT-licentie. Zie de [LICENSE](https://www.mit.edu/~amini/LICENSE.md)  voor meer informatie.



